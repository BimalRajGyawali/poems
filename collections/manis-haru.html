<!DOCTYPE html>
<html lang="en">
<head>
  <meta charset="UTF-8" />
  <meta name="viewport" content="width=device-width, initial-scale=1.0"/>
  <title>Bimal Raj Gyawali Poems</title>
  <link rel="stylesheet" href="../css/style.css" />
  <link href="https://fonts.googleapis.com/css2?family=Playfair+Display&family=Great+Vibes&display=swap" rel="stylesheet">
</head>
<body>
  <header>
    <h1>मानिसहरु कति समान छन्</h1>
    <p class="date">June 16, 2025</p>
  </header>

  <main>
    <div class="poem">
<p>मानिसहरु कति समान छन्<br>
उस्तै छन्<br>
त्यही पनि आफुलाई फरक चिनाउछन्<br>
आफुलाई जटिल भन्न रुचाउछन्<br>
आफ्ना सोचहरु अरुभन्दा फरक भएको भान दिन्छन्<br>
उनीहरु यसरी आफ्नो अहमलाई तृप्त गर्ने अनैतिक कोसिस गर्छन्<br>
<br>
खै, उनीहरुलाई किन फरक हुनुछ<br>
उस्तै हुनु किन उनीहरुलाई लाजको बिषय हुन्छ<br>
एउटै हुनुहुदैन भन्ने सोचले जबर्जस्ति फरक बन्न खोज्दा<br>
उनीहरु झन् एउटै देखिन्छन्<br>
<br>
यो मेरो सानो जीवनको सिमित अनुभव पनि हुन सक्छ<br>
तर मैले देखेका मानिसहरु उस्तै छन्<br>
त्यही टुटेका, फुटेका, अल्झेका<br>
त्यही हासेका, रोएका, भट्केका<br>
असन्तुष्ट, सधै केहीको प्राप्तिमा लागेका<br>
नपाउञ्जेल मात्र महत्वपुर्ण मान्ने<br>
पाएपछि अर्को नयाँ केहि चाहिने<br>
लोभी, स्वार्थी, घिनलाग्दा, डरलाग्दा<br>
<br>
भिडमा बलियो भएको ठान्ने<br>
एक्लै उभिन नसक्ने<br>
भेडाको बथान जस्तो<br>
सेता, काला, मोटा, पातला<br>
सबै उस्तै, एकबाट अर्को छुट्ट्याउन नसकिने<br>
यी मानिसहरु,<br>
फरक देखिने हरेक प्रयास गर्छन् &nbsp;. . .<br> <br>

  #BRG

      </p>
    </div>
  </main>

</body>
</html>
