<!DOCTYPE html>
<html lang="en">
<head>
  <meta charset="UTF-8" />
  <meta name="viewport" content="width=device-width, initial-scale=1.0"/>
  <title>Bimal Raj Gyawali Poems</title>
  <link rel="stylesheet" href="../../css/style.css" />
  <link href="https://fonts.googleapis.com/css2?family=Playfair+Display&family=Great+Vibes&display=swap" rel="stylesheet">
</head>
<body>
  <header>
    <h1>प्रश्न नगर्नु तिमि</h1>
    <p class="date">April 22, 2025</p>
  </header>

  <main>
    <div class="poem">
    <p>
प्रश्न नगर्नु तिमि <br>
जे छ जस्तो छ जीवनलाई अपनाउनु <br>
समाजलाई, समाजका विचारलाई स्विकार्नु <br>
प्रश्न नगर्नु <br>
        <br>

आफुलाई सहजै समर्पण गरिदिनु<br>
संघर्ष नगर्नु <br>
लड्ने प्रयास नगर्नु <br>
त्यसरी शरीरमा चोटका निसानहरु बन्ने छैनन् <br>
        <br>
आफ्नो अन्तर्मन नखोतल्नु <br>
आफ्ना उत्तर म आफै खोज्छु नभन्नु <br>
उनीहरुले सताब्दीदेखि खोजेर ठिक्क पारेका उत्तरलाई आफ्नो शीरमा सजाउनु <br>
आफ्ना विचार खुम्च्याउने, तन्क्याउने नगर्नु <br>
त्यसरी मनमा परिवर्तनका दागहरु बन्ने छैनन् <br>
        <br>
एउटा चित्र बनाउनु आफ्नो <br>
नायक, सत्, कर्मठ, धर्मनिष्ठ<br>
अनि आफुलाई त्यही चित्रमा भर्नु जीवनभर <br>
आत्मसमिक्षा नगर्नु, आत्मपहिचान  नगर्नु <br>
जब-जब आफ्नो चरित्र चित्रभन्दा बाहिर जान्छ<br>
दोष दिनु परिस्थितिलाई, समयलाई <br>
त्यसरी आफूमाथि आफ्नै खराब विचारहरु बन्ने छैनन् <br>
        <br>
जीवनलाई सरल बनाउनु <br>
स्वयमको बिकासको बाटो सजिलो हुदैन <br>
हरेक दिन आफुलाई नराम्रो देख्नु सजिलो हुदैन<br>
तिमि अज्ञानताको बाटो हिड्नु <br>
प्रश्न नगर्नु <br>
त्यसरी जीवनमा बैचारिक संकटहरु बन्ने छैनन्  . . .<br>

      <br>

  #BRG

    </p>

    </div>
  </main>

</body>
</html>

