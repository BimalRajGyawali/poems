<!DOCTYPE html>
<html lang="en">
<head>
  <meta charset="UTF-8" />
  <meta name="viewport" content="width=device-width, initial-scale=1.0"/>
  <title>Bimal Raj Gyawali Poems</title>
  <link rel="stylesheet" href="../../css/style.css" />
  <link href="https://fonts.googleapis.com/css2?family=Playfair+Display&family=Great+Vibes&display=swap" rel="stylesheet">
</head>
<body>
  <header>
    <h1>मलाई तिम्रो याद सधै-सधै आउदैन</h1>
    <p class="date">April 6, 2025</p>
  </header>

  <main>
    <div class="poem">
<p>
मलाई तिम्रो याद सधै-सधै आउदैन <br>
प्राय, म तिमि छौ भनेर पनि बिर्सिन्छु <br>
    <br>

तर कैलेकाही अचानक मनभित्र तुफान उठ्छ,<br>
भावनाका छालहरू मनमाथि बेस्सरी बजारिन्छन<br>
अनि एउटा तस्बिर बन्छ<br>
तिम्रो तस्बिर <br>
    <br>

म त्यो तस्बिरलाई छुन सक्छु <br>
मेरा औलाहरु तिम्रा औलाहरु माथि सल्बलाउछन,<br>
म तिम्रो आखा देख्छु, <br>
आखाको तलको सानो कोठी देख्छु,<br>
म तिम्रो ओठ देख्छु, पातला कोमल ओठ <br>
लाग्छ मैले तिमीलाई त्यति नजिकबाट कहिल्यै हेरेकै थिएन <br>
    <br>

बिस्तारै बिस्तारै म आफ्ना यादहरुमा डुबुल्की मार्न थाल्छु <br>
म के-के पो सोच्दिन होला <br>
हामी भेटे देखि छुटे सम्मका घटनाहरु <br>
मेरो दिमागमा बिग्रेको टिभीझैँ <br>
निरन्तर चल्न थाल्छ <br>
कीरकीर कीरकीर झिरझिर झिरझिर <br>
    <br>

यादका फ्रेमहरु दिमागमा चलिरख्दा <br>
बिचबिच केहि फ्रेमहरु आउछन <br>
जसले मलाई नोस्ट्याल्जियाबाट रियालिटीमा तानेर ल्याउछन् <br>
"तान्नु" भन्न पनि नमिल्ला, "फालिदिन्छन" भनुम <br>
    <br>

खटपट खटपट खटपट <br>
    <br>

म निस्सासिन थाल्छु <br>
टिभी बन्द हुन्छ <br>
तिम्रो ओठ हराउछ,<br>
आँखा, आँखाको तलको कोठी हराउछ,<br>
मेरा औलाले तिम्रा औला छुन मान्दैनन,<br>
तिम्रो तस्बिर धमिलो बन्दै जान्छ अनि हराउछ,<br>
छालहरु मनको अघि पुछार हल्लाएर शीर निहुराएर उभिन्छन <br>
सेलाउछन, बग्छन <br>
मनमा हलचल बन्द हुन्छ <br>
म आफ्नो काममा ब्यस्त हुन्छु <br>
र बिर्सिन्छु तिमि छौ भनेर <br>
    <br>
एकदिन अचानक मनभित्र तुफान उठ्ने छ <br>
उठोस्, <br>
तिमो  साथले मलाई बिझायो <br>
तिम्रो यादले मलाई बिझाउदैन . . . <br>

    <br>

#BRG

      </p>
    </div>
  </main>

</body>
</html>
